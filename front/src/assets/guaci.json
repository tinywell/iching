{
    "111111": {
        "name": "乾",
        "guaci": "乾：元亨，利贞。",
        "tuan": "大哉乾元，万物资始，乃统天。云行雨施，品物流形。大明始终，六位时成，时乘六龙以御天。乾道变化，各正性命，保合大和，乃利贞。首出庶物，万国咸宁。",
        "yaoci": [
            "初九：初九：潜龙，勿用。",
            "九二：见龙在田，利见大人。",
            "九三：九三：君子终日乾乾，夕惕若，厉，无咎。",
            "九四：或跃在渊，无咎。",
            "九五：飞龙在天，利见大人。",
            "上九：亢龙有悔。",
            "用九：见群龙无首，吉。"
        ],
        "xiang": [
            "天行健，君子以自强不息。",
            "潜龙勿用，阳在下也。",
            "见龙在田，德施普也。",
            "终日乾乾，反复道也。",
            "或跃在渊，进无咎也。",
            "飞龙在天，大人造也。",
            "亢龙有悔，盈不可久也。",
            "用九，天德不可为首也。"
        ]
    },
    "000000": {
        "name": "坤",
        "guaci": "坤：元亨，利牝马之贞。君子有攸往，先迷后得主，利西南得朋，东北丧朋。安贞，吉。",
        "tuan": "至哉坤元，万物资生，乃顺承天。坤厚载物，德合无疆。含弘光大，品物咸亨。牝马地类，行地无疆，柔顺利贞。君子攸行，先迷失道，后顺得常。西南得朋，乃与类行；东北丧朋，乃终有庆。安贞之吉，应地无疆。",
        "yaoci": [
            "初六：履霜，坚冰至。",
            "六二：直，方，大，不习无不利。",
            "六三：含章可贞。或从王事，无成有终。",
            "六四：括囊；无咎，无誉。",
            "六五：黄裳，元吉。",
            "上六：龙战于野，其血玄黄。",
            "用六：利永贞。"
        ],
        "xiang": [
            "地势坤，君子以厚德载物。",
            "履霜坚冰，阴始凝也。驯致其道，至坚冰也。",
            "六二之动，直以方也。不习无不利，地道光也。",
            "含章可贞；以时发也。或从王事，知光大也",
            "括囊无咎，慎不害也。",
            "黄裳元吉，文在中也。",
            "战龙于野，其道穷也。",
            "用六永贞，以大终也。"
        ]
    },
    "010001": {
        "name": "屯",
        "guaci": "元亨，利贞，勿用有攸往，利建侯。",
        "tuan": "屯，刚柔始交而难生，动乎险中，大亨贞。雷雨之动满盈，天造草昧，宜建侯而不宁。",
        "yaoci": [
            "初九：磐桓；利居贞，利建侯。",
            "六二：屯如邅如，乘马班如。匪寇婚媾，女子贞不字，十年乃字。",
            "六三：即鹿无虞，惟入于林中，君子几不如舍，往吝。",
            "六四：乘马班如，求婚媾，往吉，无不利。",
            "九五：屯其膏，小贞吉，大贞凶。",
            "上六：乘马班如，泣血涟如。"
        ],
        "xiang": [
            "云，雷，屯；君子以经纶。",
            "虽磐桓，志行正也。以贵下贱，大得民也。",
            "六二之难，乘刚也。十年乃字，反常也。",
            "即鹿无虞，以纵禽也。君子舍之，往吝穷也。",
            "求而往，明也。",
            "屯其膏，施未光也。",
            "泣血涟如，何可长也。"
        ]
    },
    "100010": {
        "name": "蒙",
        "guaci": "蒙：亨。匪我求童蒙，童蒙求我。初筮告，再三渎，渎则不告。利贞。",
        "tuan": "蒙，山下有险，险而止，蒙。蒙亨，以亨行时中也。匪我求童蒙，童蒙求我，志应也。初噬告，以刚中也。再三渎，渎则不告，渎蒙也。蒙以养正，圣功也。",
        "yaoci": [
            "初六：发蒙，利用刑人，用说桎梏，以往吝。",
            "九二：包蒙吉；纳妇吉；子克家。",
            "六三：勿用娶女；见金夫，不有躬，无攸利。",
            "六四：困蒙，吝。",
            "六五：童蒙，吉。",
            "上九：击蒙；不利为寇，利御寇。"
        ],
        "xiang": [
            "山下出泉，蒙；君子以果行育德。",
            "利用刑人，以正法也。",
            "子克家，刚柔接也。",
            "勿用娶女，行不顺也。",
            "困蒙之吝，独远实也。",
            "童蒙之吉，顺以巽也。",
            "利用御寇，上下顺也。"
        ]
    },
    "010111": {
        "name": "需",
        "guaci": "需：有孚，光亨，贞吉。利涉大川。",
        "tuan": "需，须也；险在前也。刚健而不陷，其义不困穷矣。需有孚，光亨，贞吉。位乎天位，以正中也。利涉大川，往有功也。",
        "yaoci": [
            "初九：需于郊。利用恒，无咎。",
            "九二：需于沙。小有言，终吉。",
            "九三：需于泥，致寇至。",
            "六四：需于血，出自穴。",
            "九五：需于酒食，贞吉。",
            "上六：入于穴，有不速之客三人来，敬之终吉。"
        ],
        "xiang": [
            "云上于天，需；君子以饮食宴乐。",
            "需于郊，不犯难行也。利用恒，无咎；未失常也。",
            "需于沙，衍在中也。虽小有言，以终吉也。",
            "需于泥，灾在外也。自我致寇，敬慎不败也。",
            "需于血，顺以听也。",
            "酒食贞吉，以中正也。",
            "不速之客来，敬之终吉。虽不当位，未大失也。"
        ]
    },
    "111010": {
        "name": "讼",
        "guaci": "讼：有孚，窒。惕中吉。终凶。利见大人，不利涉大川。",
        "tuan": "讼，上刚下险，险而健讼。讼有孚窒，惕中吉，刚来而得中也。终凶；讼不可成也。利见大人；尚中正也。不利涉大川；入于渊也。",
        "yaoci": [
            "初六：不永所事，小有言，终吉。",
            "九二：不克讼，归而逋，其邑人三百户，无眚。",
            "六三：食旧德，贞厉，终吉，或从王事，无成。",
            "九四：不克讼，复即命渝，安贞吉。",
            "九五：讼元吉。",
            "上九：或锡之鞶带，终朝三褫之。"
        ],
        "xiang": [
            "天与水违行，讼；君子以作事谋始。",
            "不永所事，讼不可长也。虽有小言，其辩明也。",
            "不克讼，归而逋也。自下讼上，患至掇也。",
            "食旧德，从上吉也。",
            "复即命，渝安贞；不失也。",
            "讼元吉，以中正也。",
            "以讼受服，亦不足敬也。"
        ]
    },
    "000010": {
        "name": "师",
        "guaci": "贞，丈人，吉无咎。",
        "tuan": "师，众也，贞正也，能以众正，可以王矣。刚中而应，行险而顺，以此毒天下，而民从之，吉又何咎矣。",
        "yaoci": [
            "初六：师出以律，否臧凶。",
            "九二：在师中吉，无咎，王三锡命。",
            "六三：师或舆尸，凶。",
            "六四：师左次，无咎。",
            "六五：田有禽，利执言，无咎。长子帅师，弟子舆尸，贞凶。",
            "上六：大君有命，开国承家，小人勿用。"
        ],
        "xiang": [
            "地中有水，师；君子以容民畜众。",
            "师出以律，失律凶也。",
            "在师中吉，承天宠也。王三锡命，怀万邦也。",
            "师或舆尸，大无功也。",
            "左次无咎，未失常也。",
            "长子帅师，以中行也。弟子舆尸，使不当也。",
            "大君有命，以正功也。小人勿用，必乱邦也。"
        ]
    },
    "010000": {
        "name": "比",
        "guaci": "吉。原筮元永贞，无咎。不宁方来，后夫凶。",
        "tuan": "比，吉也，比，辅也，下顺从也。原筮元永贞，无咎，以刚中也。不宁方来，上下应也。后夫凶，其道穷也。",
        "yaoci": [
            "初六：有孚，比之，无咎。有孚盈缶，终来有他，吉。",
            "六二：比之自内，贞吉。",
            "六三：比之匪人。",
            "六四：外比之，贞吉。",
            "九五：显比，王用三驱，失前禽。邑人不诫，吉。",
            "上六：比之无首，凶。"
        ],
        "xiang": [
            "地上有水，比；先王以建万国，亲诸侯。",
            "比之初六，有他吉也。",
            "比之自内，不自失也。",
            "比之匪人，不亦伤乎！",
            "外比于贤，以从上也。",
            "显比之吉，位正中也。舍逆取顺，失前禽也。邑人不诫，上使中也。",
            "比之无首，无所终也。"
        ]
    },
    "110111": {
        "name": "小畜",
        "guaci": "小畜：亨。密云不雨，自我西郊。",
        "tuan": "小畜；柔得位，而上下应之，曰小畜。健而巽，刚中而志行，乃亨。密云不雨，尚往也。自我西郊，施未行也。",
        "yaoci": [
            "初九：复自道，何其咎，吉。",
            "九二：牵复，吉。",
            "九三：舆说辐，夫妻反目。",
            "六四：有孚，血去惕出，无咎。",
            "九五：有孚挛如，富以其邻。",
            "上九：既雨既处，尚德载，妇贞厉。月几望，君子征凶。"
        ],
        "xiang": [
            "风行天上，小畜；君子以懿文德。",
            "复自道，其义吉也。",
            "牵复在中，亦不自失也。",
            "夫妻反目，不能正室也。",
            "有孚惕出，上合志也。",
            "有孚挛如，不独富也。",
            "既雨既处，德积载也。君子征凶，有所疑也。"
        ]
    },
    "111011": {
        "name": "履",
        "guaci": "履虎尾，不咥人，亨。",
        "tuan": "履，柔履刚也。说而应乎乾，是以履虎尾，不咥人，亨。刚中正，履帝位而不疚，光明也。",
        "yaoci": [
            "初九：素履，往无咎。",
            "九二：履道坦坦，幽人贞吉。",
            "六三：眇能视，跛能履，履虎尾，咥人，凶。武人为于大君。",
            "九四：履虎尾，诉诉，终吉。",
            "九五：夬履，贞厉。",
            "上九：视履考祥，其旋元吉。"
        ],
        "xiang": [
            "上天下泽，履；君子以辨上下，安民志。",
            "素履之往，独行愿也。",
            "幽人贞吉，中不自乱也。",
            "眇能视；不足以有明也。跛能履；不足以与行也，咥人之凶；位不当也。武人为于大君；志刚也。",
            "诉诉终吉，志行也。",
            "夬履贞厉，位正当也。",
            "元吉在上，大有庆也。"
        ]
    },
    "000111": {
        "name": "泰",
        "guaci": "泰：小往大來，吉亨。",
        "tuan": "泰，小往大來，吉亨。則是天地交，而萬物通也；上下交，而其志同也。內陽而外陰，內健而外順，內君子而外小人，君子道長，小人道消也。",
        "yaoci": [
            "初九：拔茅茹，以其彙，征吉。",
            "九二：包荒，用馮河，不遐遺，朋亡，得尚于中行。",
            "九三：无平不陂，无往不復，艱貞无咎。勿恤其孚，于食有福。",
            "六四：翩翩，不富，以其鄰，不戒以孚。",
            "六五：帝乙歸妹，以祉元吉。",
            "上六：城復于隍，勿用師。自邑告命，貞吝。"
        ],
        "xiang": [
            "天地交泰，后以財成天地之道，輔相天地之宜，以左右民。",
            "拔茅征吉，志在外也。",
            "包荒，得尚于中行，以光大也。",
            "无往不復，天地際也。",
            "翩翩不富，皆失實也。不戒以孚，中心願也。",
            "以祉元吉，中以行愿也。",
            "城復于隍，其命亂也。"
        ]
    },
    "111000": {
        "name": "否",
        "guaci": "否之匪人，不利君子贞，大往小来。",
        "tuan": "否之匪人，不利君子贞。大往小来，则是天地不交，而万物不通也；上下不交，而天下无邦也。内阴而外阳，内柔而外刚，内小人而外君子。小人道长，君子道消也。",
        "yaoci": [
            "初六：拔茅茹，以其汇，贞吉亨。",
            "六二：包承。小人吉，大人否，亨。",
            "六三：包羞。",
            "九四：有命，无咎，畴离祉。",
            "九五：休否，大人吉。其亡其亡，系于苞桑。",
            "上九：倾否，先否后喜。"
        ],
        "xiang": [
            "天地不交，否；君子以俭德辟难，不可荣以禄。",
            "拔茅贞吉，志在君也。",
            "大人否亨，不乱群也。",
            "包羞，位不当也。",
            "有命无咎，志行也。",
            "大人之吉，位正当也。",
            "否终则倾，何可长也。"
        ]
    },
    "111101": {
        "name": "同人",
        "guaci": "同人于野，亨。利涉大川，利君子贞。",
        "tuan": "同人，柔得位得中，而应乎乾，曰同人。同人曰，同人于野，亨。利涉大川，乾行也。文明以健，中正而应，君子正也。唯君子为能通天下之志。",
        "yaoci": [
            "初九：同人于门，无咎。",
            "六二：同人于宗，吝。",
            "九三：伏戎于莽，升其高陵，三岁不兴。",
            "九四：乘其墉，弗克攻，吉。",
            "九五：同人，先号啕而后笑。大师克相遇。",
            "上九：同人于郊，无悔。"
        ],
        "xiang": [
            "天与火，同人；君子以类族辨物。",
            "出门同人，又谁咎也。",
            "同人于宗，吝道也。",
            "伏戎于莽，敌刚也。三岁不兴，安行也。",
            "乘其墉，义弗克也，其吉，则困而反则也。  ",
            "同人之先，以中直也。大师相遇，言相克也。",
            "同人于郊，志未得也。"
        ]
    },
    "101111": {
        "name": "大有",
        "guaci": "大有：元亨。",
        "tuan": "大有，柔得尊位，大中而上下应之，曰大有。其德刚健而文明，应乎天而时行，是以元亨。",
        "yaoci": [
            "初九：无交害，匪咎，艰则无咎。",
            "六二：同人于宗，吝。",
            "九三：公用亨于天子，小人弗克。",
            "九四：匪其彭，无咎。",
            "六五：厥孚交如，威如；吉。",
            "上九：自天佑之，吉无不利。"
        ],
        "xiang": [
            "火在天上，大有；君子以遏恶扬善，顺天休命。",
            "大有初九，无交害也。",
            "大车以载，积中不败也。",
            "公用亨于天子，小人害也。",
            "匪其彭，无咎；明辨晰也。",
            "厥孚交如，信以发志也。威如之吉，易而无备也。",
            "大有上吉，自天佑也。"
        ]
    },
    "000100": {
        "name": "谦",
        "guaci": "谦：亨，君子有终。",
        "tuan": "谦，亨，天道下济而光明，地道卑而上行。天道亏盈而益谦，地道变盈而流谦，鬼神害盈而福谦，人道恶盈而好谦。谦尊而光，卑而不可逾，君子之终也。",
        "yaoci": [
            "初六：谦谦君子，用涉大川，吉。",
            "六二：鸣谦，贞吉。",
            "九三：劳谦，君子有终，吉。",
            "六四：无不利，撝谦。",
            "六五：不富，以其邻，利用侵伐，无不利。",
            "上六：鸣谦，利用行师，征邑国。"
        ],
        "xiang": [
            "地中有山，谦；君子以裒多益寡，称物平施。",
            "谦谦君子，卑以自牧也。",
            "鸣谦贞吉，中心得也。",
            "劳谦君子，万民服也。",
            "无不利，撝谦；不违则也。",
            "利用侵伐，征不服也。",
            "鸣谦，志未得也。可用行师，征邑国也。"
        ]
    },
    "001000": {
        "name": "豫",
        "guaci": "豫：利建侯，行师。",
        "tuan": "豫，刚应而志行，顺以动，豫。豫，顺以动，故天地如之，而况建侯行师乎？天地以顺动，故日月不过，而四时不忒；圣人以顺动，则刑罚清而民服。豫之时义大矣哉！",
        "yaoci": [
            "初六：鸣豫，凶。",
            "六二：介于石，不终日，贞吉。",
            "六三：盱豫，悔。迟有悔。",
            "九四：由豫，大有得。勿疑。朋盍簪。",
            "六五：贞疾，恒不死。",
            "上六：冥豫，成有渝，无咎。"
        ],
        "xiang": [
            "雷出地奋，豫。先王以作乐崇德，殷荐之上帝，以配祖考。",
            "初六鸣豫，志穷凶也。",
            "不终日，贞吉；以中正也。",
            "盱豫有悔，位不当也。",
            "由豫，大有得；志大行也。",
            "六五贞疾，乘刚也。恒不死，中未亡也。",
            "冥豫在上，何可长也。"
        ]
    },
    "011001": {
        "name": "随",
        "guaci": "随：元亨利贞，无咎。",
        "tuan": "随，刚来而下柔，动而说，随。大亨贞，无咎，而天下随时，随之时义大矣哉！",
        "yaoci": [
            "初九：官有渝，贞吉。出门交有功。",
            "六二：系小子，失丈夫。",
            "六三：系丈夫，失小子。随有求得，利居贞。",
            "九四：随有获，贞凶。有孚在道，以明，何咎。",
            "九五：孚于嘉，吉。",
            "上六：拘系之，乃从维之。王用亨于西山。"
        ],
        "xiang": [
            "泽中有雷，随；君子以向晦入宴息。",
            "官有渝，从正吉也。出门交有功，不失也。",
            "系小子，弗兼与也。",
            "系丈夫，志舍下也。",
            "随有获，其义凶也。有孚在道，明功也。",
            "孚于嘉，吉；位正中也。",
            "拘系之，上穷也。"
        ]
    },
    "100110": {
        "name": "蛊",
        "guaci": "蛊：元亨，利涉大川。先甲三日，后甲三日。",
        "tuan": "蛊，刚上而柔下，巽而止，蛊。蛊，元亨，而天下治也。利涉大川，往有事也。先甲三日，后甲三日，终则有始，天行也。",
        "yaoci": [
            "初六：干父之蛊，有子，考无咎，厉终吉。",
            "九二：干母之蛊，不可贞。",
            "九三：干父之蛊，小有悔，无大咎。",
            "六四：裕父之蛊，往见吝。",
            "六五：干父之蛊，用誉。",
            "上九：不事王侯，高尚其事。"
        ],
        "xiang": [
            "山下有风，蛊；君子以振民育德。",
            "干父之蛊，意承考也。",
            "干母之蛊，得中道也。",
            "干父之蛊，终无咎也。",
            "裕父之蛊，往未得也。",
            "干父之蛊；承以德也。",
            "不事王侯，志可则也。"
        ]
    },
    "000011": {
        "name": "临",
        "guaci": "临：元，亨，利，贞。至于八月有凶。",
        "tuan": "临，刚浸而长。说而顺，刚中而应，大亨以正，天之道也。至于八月有凶，消不久也。",
        "yaoci": [
            "初九：咸临，贞吉。",
            "九二：咸临，吉无不利。",
            "六三：甘临，无攸利。既忧之，无咎。",
            "六四：至临，无咎。",
            "六五：知临，大君之宜，吉。",
            "上六：敦临，吉无咎。"
        ],
        "xiang": [
            "泽上有地，临；君子以教思无穷，容保民无疆。",
            "咸临贞吉，志行正也。",
            "咸临，吉无不利；未顺命也。",
            "甘临，位不当也。既忧之，咎不长也。",
            "至临无咎，位当也。",
            "大君之宜，行中之谓也。",
            "敦临之吉，志在内也。"
        ]
    },
    "110000": {
        "name": "观",
        "guaci": "观：盥而不荐，有孚顒若。",
        "tuan": "大观在上，顺而巽，中正以观天下。观，盥而不荐，有孚顒若，下观而化也。观天之神道，而四时不忒，圣人以神道设教，而天下服矣。",
        "yaoci": [
            "初六：童观，小人无咎，君子吝。",
            "六二：窥观，利女贞。",
            "六三：观我生，进退。",
            "六四：观国之光，利用宾于王。",
            "九五：观我生，君子无咎。",
            "上九：观其生，君子无咎。"
        ],
        "xiang": [
            "风行地上，观；先王以省方，观民设教。",
            "初六童观，小人道也。",
            "窥观女贞，亦可丑也。",
            "观我生，进退；未失道也。",
            "观国之光，尚宾也。",
            "观我生，观民也。",
            "观其生，志未平也。"
        ]
    },
    "101001": {
        "name": "噬嗑",
        "guaci": "噬嗑：亨。利用狱。",
        "tuan": "颐中有物，曰噬嗑，噬嗑而亨。刚柔分，动而明，雷电合而章。柔得中而上行，虽不当位，利用狱也。",
        "yaoci": [
            "初九：屦校灭趾，无咎。",
            "六二：噬肤灭鼻，无咎。",
            "六三：噬腊肉，遇毒；小吝，无咎。",
            "九四：噬乾胏，得金矢，利艰贞，吉。",
            "六五：噬乾肉，得黄金，贞厉，无咎。",
            "上九：何校灭耳，凶。"
        ],
        "xiang": [
            "雷电噬嗑；先王以明罚敕法。",
            "屦校灭趾，不行也。",
            "噬肤灭鼻，乘刚也。",
            "遇毒，位不当也。",
            "利艰贞吉，未光也。",
            "贞厉无咎，得当也。",
            "何校灭耳，聪不明也。"
        ]
    },
    "100101": {
        "name": "贲",
        "guaci": "贲：亨。小利有攸往。",
        "tuan": "贲，亨；柔来而文刚，故亨。分刚上而文柔，故小利有攸往。天文也；文明以止，人文也。观乎天文，以察时变；观乎人文，以化成天下。",
        "yaoci": [
            "初九：贲其趾，舍车而徒。",
            "六二：贲其须。",
            "九三：贲如濡如，永贞吉。",
            "六四：贲如皤如，白马翰如，匪寇婚媾。",
            "六五：贲于丘园，束帛戋戋，吝，终吉。",
            "上九：白贲，无咎。"
        ],
        "xiang": [
            "山下有火，贲；君子以明庶政，无敢折狱。",
            "舍车而徒，义弗乘也。",
            "贲其须，与上兴也。",
            "永贞之吉，终莫之陵也。",
            "六四，当位疑也。匪寇婚媾，终无尤也。",
            "六五之吉，有喜也。",
            "白贲无咎，上得志也。"
        ]
    },
    "100000": {
        "name": "剥",
        "guaci": "剥：不利有攸往。",
        "tuan": "剥，剥也，柔变刚也。不利有攸往，小人长也。顺而止之，观象也。君子尚消息盈虚，天行也。",
        "yaoci": [
            "初六：剥床以足，蔑贞凶。",
            "六二：剥床以辨，蔑贞凶。",
            "六三：剥之，无咎。",
            "六四：剥床以肤，凶。",
            "六五：贯鱼，以宫人宠，无不利。",
            "上九：硕果不食，君子得舆，小人剥庐。"
        ],
        "xiang": [
            "山附地上，剥；上以厚下，安宅。",
            "剥床以足，以灭下也。",
            "剥床以辨，未有与也。",
            "剥之无咎，失上下也。",
            "剥床以肤，切近灾也。",
            "以宫人宠，终无尤也。",
            "君子得舆，民所载也。小人剥庐，终不可用也。"
        ]
    },
    "000001": {
        "name": "复",
        "guaci": "复：亨。出入无疾，朋来无咎。反复其道，七日来复，利有攸往。",
        "tuan": "复亨；刚反，动而以顺行，是以出入无疾，朋来无咎。反复其道，七日来复，天行也。利有攸往，刚长也。复其见天地之心乎？",
        "yaoci": [
            "初九：不复远，无祗悔，元吉。",
            "六二：休复，吉。",
            "六三：频复，厉无咎。",
            "六四：中行独复。",
            "六五：敦复，无悔。",
            "上六：迷复，凶，有灾眚。用行师，终有大败，以其国君，凶；至于十年，不克征。"
        ],
        "xiang": [
            "雷在地中，复；先王以至日闭关，商旅不行，后不省方。",
            "不远之复，以修身也。",
            "休复之吉，以下仁也。",
            "频复之厉，义无咎也。",
            "中行独复，以从道也。",
            "敦复无悔，中以自考也。",
            "迷复之凶，反君道也。"
        ]
    },
    "111001": {
        "name": "无妄",
        "guaci": "无妄：元亨，利贞。其匪正有眚，不利有攸往。",
        "tuan": "无妄，刚自外来，而为主于内。动而健，刚中而应，大亨以正，天之命也。其匪正有眚，不利有攸往。无妄之往，何之矣？天命不佑，行矣哉？",
        "yaoci": [
            "初九：无妄，往吉。",
            "六二：不耕获，不灾畲，则利有攸往。",
            "六三：无妄之灾，或系之牛，行人之得，邑人之灾。",
            "九四：可贞，无咎。",
            "九五：无妄之疾，勿药有喜。",
            "上九：无妄，行有眚，无攸利。"
        ],
        "xiang": [
            "天下雷行，物与无妄；先王以茂对时，育万物。",
            "无妄之往，得志也。",
            "不耕获，未富也。",
            "行人得牛，邑人灾也。",
            "可贞无咎，固有之也。",
            "无妄之药，不可试也。",
            "无妄之行，穷之灾也。"
        ]
    },
    "100111": {
        "name": "大畜",
        "guaci": "大畜：利贞，不家食吉，利涉大川。",
        "tuan": "大畜，刚健笃实辉光，日新其德，刚上而尚贤。能止健，大正也。不家食吉，养贤也。利涉大川，应乎天也。",
        "yaoci": [
            "初九：有厉利已。",
            "九二：舆说輹。",
            "九三：良马逐，利艰贞。曰闲舆卫，利有攸往。",
            "六四：童牛之牿，元吉。",
            "六五：豶豕之牙，吉。",
            "上九：何天之衢，亨。"
        ],
        "xiang": [
            "天在山中，大畜；君子以多识前言往行，以畜其德。",
            "有厉利已，不犯灾也。",
            "舆说輹，中无尤也。",
            "利有攸往，上合志也。",
            "六四元吉，有喜也。",
            "六五之吉，有庆也。",
            "何天之衢，道大行也。"
        ]
    },
    "100001": {
        "name": "颐",
        "guaci": "颐：贞吉。观颐，自求口实。",
        "tuan": "颐贞吉，养正则吉也。观颐，观其所养也；自求口实，观其自养也。天地养万物，圣人养贤，以及万民；颐之时义大矣哉！",
        "yaoci": [
            "初九：舍尔灵龟，观我朵颐，凶。",
            "六二：颠颐，拂经，于丘颐，征凶。",
            "六三：拂颐，贞凶，十年勿用，无攸利。",
            "六四：颠颐，吉，虎视眈眈，其欲逐逐，无咎。",
            "六五：拂经，居贞吉，不可涉大川。",
            "上九：由颐，厉吉，利涉大川。"
        ],
        "xiang": [
            "山下有雷，颐；君子以慎言语，节饮食。",
            "观我朵颐，亦不足贵也。",
            "六二征凶，行失类也。",
            "十年勿用，道大悖也。",
            "颠颐之吉，上施光也。",
            "居贞之吉，顺以从上也。",
            "由颐厉吉，大有庆也。"
        ]
    },
    "011110": {
        "name": "大过",
        "guaci": "大过：栋桡，利有攸往，亨。",
        "tuan": "大过，大者过也。栋桡，本末弱也。刚过而中，巽而说行，利有攸往，乃亨。大过之时义大矣哉！",
        "yaoci": [
            "初六：藉用白茅，无咎。",
            "九二：枯杨生稊，老夫得其女妻，无不利。",
            "九三：栋桡，凶。",
            "九四：栋隆，吉；有它吝。",
            "九五：枯杨生华，老妇得士夫，无咎无誉。",
            "上六：过涉灭顶，凶，无咎。"
        ],
        "xiang": [
            "泽灭木，大过；君子以独立不惧，遯世无闷。",
            "藉用白茅，柔在下也。",
            "老夫女妻，过以相与也。",
            "栋桡之凶，不可以有辅也。",
            "栋隆之吉，不桡乎下也。",
            "枯杨生华，何可久也。老妇士夫，亦可丑也。",
            "过涉之凶，不可咎也。"
        ]
    },
    "010010": {
        "name": "坎",
        "guaci": "坎：习坎，有孚，维心亨，行有尚。",
        "tuan": "习坎，重险也。水流而不盈，行险而不失其信。维心亨，乃以刚中也。行有尚，往有功也。天险不可升也，地险山川丘陵也，王公设险以守其国，坎之时用大矣哉！",
        "yaoci": [
            "初六：习坎，入于坎窞，凶。",
            "九二：坎有险，求小得。",
            "六三：来之坎坎，险且枕，入于坎窞，勿用。",
            "六四：樽酒簋贰，用缶，纳约自牖，终无咎。",
            "九五：坎不盈，祗既平，无咎。",
            "上六：系用徽纆，置于丛棘，三岁不得，凶。"
        ],
        "xiang": [
            "水洊至，习坎；君子以常德行，习教事。",
            "习坎入坎，失道凶也。",
            "求小得，未出中也。",
            "来之坎坎，终无功也。",
            "樽酒簋贰，刚柔际也。",
            "坎不盈，中未大也。",
            "上六失道，凶三岁也。"
        ]
    },
    "101101": {
        "name": "离",
        "guaci": "离：利贞，亨。畜牝牛，吉。",
        "tuan": "离，丽也；日月丽乎天，百谷草木丽乎土，重明以丽乎正，乃化成天下。柔丽乎中正，故亨；是以畜牝牛吉也。",
        "yaoci": [
            "初九：履错然，敬之无咎。",
            "六二：黄离，元吉。",
            "九三：日昃之离，不鼓缶而歌，则大耋之嗟，凶。",
            "九四：突如其来如，焚如，死如，弃如。",
            "六五：出涕沱若，戚嗟若，吉。",
            "上九：王用出征，有嘉折首，获匪其丑，无咎。"
        ],
        "xiang": [
            "明两作离，大人以继明照于四方。",
            "履错之敬，以辟咎也。",
            "黄离元吉，得中道也。",
            "日昃之离，何可久也。",
            "突如其来如，无所容也。",
            "六五之吉，离王公也。",
            "王用出征，以正邦也。"
        ]
    },
    "011100": {
        "name": "咸",
        "guaci": "咸，亨，利贞，取女吉。",
        "tuan": "咸，感也。柔上而刚下，二气感应以相与，止而说，男下女，是以亨利贞，取女吉也。天地感而万物化生，圣人感人心而天下和平，观其所感，而天地万物之情可见矣。",
        "yaoci": [
            "初六，咸其拇。",
            "六二，咸其腓，凶，居吉。",
            "九三，咸其股，执其随，往吝。",
            "九四，贞吉，悔亡，憧憧往来，朋从尔思。",
            "九五，咸其脢，无悔。",
            "上六，咸其辅颊舌。"
        ],
        "xiang": [
            "山上有泽，咸，君子以虚受人。",
            "咸其拇，志在外也。",
            "虽凶居吉，顺不害也。",
            "咸其股，亦不处也。志在随人，所执下也。",
            "贞吉悔亡，未感害也。憧憧往来，未光大也。",
            "咸其脢，志末也。",
            "咸其辅颊舌，滕口说也。"
        ]
    },
    "001110": {
        "name": "恒",
        "guaci": "恒：亨，无咎，利贞，利有攸往。",
        "tuan": "恒，久也。刚上而柔下，雷风相与，巽而动，刚柔皆应，恒。恒亨无咎，利贞；久于其道也，天地之道，恒久而不已也。利有攸往，终则有始也。日月得天，而能久照，四时变化，而能久成，圣人久于其道，而天下化成；观其所恒，而天地万物之情可见矣！",
        "yaoci": [
            "初六：浚恒，贞凶，无攸利。",
            "九二：悔亡。",
            "九三：不恒其德，或承之羞，贞吝。",
            "九四：田无禽。",
            "六五：恒其德，贞，妇人吉，夫子凶。",
            "上六：振恒，凶。"
        ],
        "xiang": [
            "雷风，恒；君子以立不易方。",
            "浚恒之凶，始求深也。",
            "九二悔亡，能久中也。",
            "不恒其德，无所容也。",
            "久非其位，安得禽也。",
            "妇人贞吉，从一而终也。夫子制义，从妇凶也。",
            "振恒在上，大无功也。"
        ]
    },
    "111100": {
        "name": "遯",
        "guaci": "遯：亨，小利贞。",
        "tuan": "遯亨，遯而亨也。刚当位而应，与时行也。小利贞，浸而长也。遯之时义大矣哉！",
        "yaoci": [
            "初六：遯尾，厉，勿用有攸往。",
            "六二：执之用黄牛之革，莫之胜说。",
            "九三：系遯，有疾厉，畜臣妾吉。",
            "九四：好遯，君子吉，小人否。",
            "九五：嘉遯，贞吉。",
            "上九：肥遯，无不利。"
        ],
        "xiang": [
            "天下有山，遯；君子以远小人，不恶而严。",
            "遯尾之厉，不往何灾也。",
            "执用黄牛，固志也。",
            "系遯之厉，有疾惫也。畜臣妾吉，不可大事也。",
            "君子好遯，小人否也。",
            "嘉遯贞吉，以正志也。",
            "肥遯，无不利；无所疑也。"
        ]
    },
    "001111": {
        "name": "大壮",
        "guaci": "大壮:大壮：利贞",
        "tuan": "大壮，大者壮也。刚以动，故壮。大壮利贞；大者正也。正大而天地之情可见矣！",
        "yaoci": [
            "初九：壮于趾，征凶，有孚。",
            "九二：贞吉。",
            "九三：小人用壮，君子用罔，贞厉。羝羊触藩，羸其角。",
            "九四：贞吉悔亡，藩决不羸，壮于大舆之輹。",
            "六五：丧羊于易，无悔。",
            "上六：羝羊触藩，不能退，不能遂，无攸利，艰则吉。"
        ],
        "xiang": [
            "雷在天上，大壮；君子以非礼勿履。",
            "壮于趾，其孚穷也。",
            "九二贞吉，以中也。",
            "小人用壮，君子罔也。",
            "藩决不羸，尚往也。",
            "丧羊于易，位不当也。",
            "不能退，不能遂，不祥也。艰则吉，咎不长也。"
        ]
    },
    "101000": {
        "name": "晋",
        "guaci": "晋：康侯用锡马蕃庶，昼日三接。",
        "tuan": "晋，进也。明出地上，顺而丽乎大明，柔进而上行。是以康侯用锡马蕃庶，昼日三接也。",
        "yaoci": [
            "初六：晋如，摧如，贞吉。罔孚，裕无咎。",
            "六二：晋如，愁如，贞吉。受兹介福，于其王母。",
            "六三：众允，悔亡。",
            "九四：晋如硕鼠，贞厉。",
            "六五：悔亡，失得勿恤，往吉，无不利。",
            "上九：晋其角，维用伐邑，厉吉无咎，贞吝。"
        ],
        "xiang": [
            "明出地上，晋；君子以自昭明德。",
            "晋如，摧如；独行正也。裕无咎；未受命也。",
            "受之介福，以中正也。",
            "众允之，志上行也。",
            "硕鼠贞厉，位不当也。",
            "失得勿恤，往有庆也。",
            "维用伐邑，道未光也。"
        ]
    },
    "000101": {
        "name": "明夷",
        "guaci": "明夷：利艰贞。",
        "tuan": "明入地中，明夷。内文明而外柔顺，以蒙大难，文王以之。利艰贞，晦其明也，内难而能正其志，箕子以之。",
        "yaoci": [
            "初九：明夷于飞，垂其翼。君子于行，三日不食，有攸往，主人有言。",
            "六二：明夷，夷于左股，用拯马壮，吉。",
            "九三：明夷于南狩，得其大首，不可疾贞。",
            "六四：入于左腹，获明夷之心，出于门庭。",
            "六五：箕子之明夷，利贞。",
            "上六：不明晦，初登于天，后入于地。"
        ],
        "xiang": [
            "明入地中，明夷；君子以莅众，用晦而明。",
            "君子于行，义不食也。",
            "六二之吉，顺以则也。",
            "南狩之志，乃大得也。",
            "入于左腹，获心意也。",
            "箕子之贞，明不可息也。",
            "初登于天，照四国也。后入于地，失则也。"
        ]
    },
    "110101": {
        "name": "家人",
        "guaci": "家人：利女贞。",
        "tuan": "家人，女正位乎内，男正位乎外，男女正，天地之大义也。家人有严君焉，父母之谓也。父父，子子，兄兄，弟弟，夫夫，妇妇，而家道正；正家而天下定矣。",
        "yaoci": [
            "初九：闲有家，悔亡。",
            "六二：无攸遂，在中馈，贞吉。",
            "九三：家人嗃嗃，悔厉吉；妇子嘻嘻，终吝。",
            "六四：富家，大吉。",
            "九五：王假有家，勿恤，往吉。",
            "上九：有孚威如，终吉。"
        ],
        "xiang": [
            "风自火出，家人；君子以言有物，而行有恒。",
            "闲有家，志未变也。",
            "六二之吉，顺以巽也。",
            "家人嗃嗃，未失也；妇子嘻嘻，失家节也。",
            "富家大吉，顺在位也。",
            "王假有家，交相爱也。",
            "威如之吉，反身之谓也。"
        ]
    },
    "101011": {
        "name": "睽",
        "guaci": "睽：小事吉。",
        "tuan": "睽，火动而上，泽动而下；二女同居，其志不同行；说而丽乎明，柔进而上行，得中而应乎刚；是以小事吉。天地睽，而其事同也；男女睽，而其志通也；万物睽，而其事类也；睽之时用大矣哉！",
        "yaoci": [
            "初九：悔亡，丧马勿逐，自复；见恶人无咎。",
            "九二：遇主于巷，无咎。",
            "六三：见舆曳，其牛掣，其人天且劓，无初有终。",
            "九四：睽孤，遇元夫，交孚，厉无咎。",
            "六五：悔亡，厥宗噬肤，往何咎。",
            "上九：睽孤，见豕负涂，载鬼一车，先张之弧，后说之弧，匪寇婚媾，往遇雨则吉。"
        ],
        "xiang": [
            "上火下泽，睽；君子以同而异。",
            "见恶人，以辟咎也。",
            "遇主于巷，未失道也。",
            "见舆曳，位不当也。无初有终，遇刚也。",
            "交孚无咎，志行也。",
            "厥宗噬肤，往有庆也。",
            "遇雨之吉，群疑亡也。"
        ]
    },
    "010100": {
        "name": "蹇",
        "guaci": "蹇：利西南，不利东北；利见大人，贞吉。",
        "tuan": "蹇，难也，险在前也。见险而能止，知矣哉！蹇利西南，往得中也；不利东北，其道穷也。利见大人，往有功也。当位贞吉，以正邦也。蹇之时用大矣哉！",
        "yaoci": [
            "初六：往蹇，来誉。",
            "六二：王臣蹇蹇，匪躬之故。",
            "九三：往蹇来反。",
            "六四：往蹇来连。",
            "九五：大蹇朋来。",
            "上六：往蹇来硕，吉；利见大人。"
        ],
        "xiang": [
            "山上有水，蹇；君子以反身修德。",
            "往蹇来誉，宜待也。",
            "王臣蹇蹇，终无尤也。",
            "往蹇来反，内喜之也。",
            "往蹇来连，当位实也。",
            "大蹇朋来，以中节也。",
            "往蹇来硕，志在内也。利见大人，以从贵也。"
        ]
    },
    "001010": {
        "name": "解",
        "guaci": "解：利西南，无所往，其来复吉。有攸往，夙吉。",
        "tuan": "解，险以动，动而免乎险，解。解利西南，往得众也。其来复吉，乃得中也。有攸往夙吉，往有功也。天地解，而雷雨作，雷雨作，而百果草木皆甲坼，解之时义大矣哉！",
        "yaoci": [
            "初六：无咎。",
            "九二：田获三狐，得黄矢，贞吉。",
            "六三：负且乘，致寇至，贞吝。",
            "九四：解而拇，朋至斯孚。",
            "六五：君子维有解，吉；有孚于小人。",
            "上六：公用射隼于高墉之上，获之，无不利。"
        ],
        "xiang": [
            "雷雨作，解；君子以赦过宥罪。",
            "刚柔之际，义无咎也。",
            "九二贞吉，得中道也。",
            "负且乘，亦可丑也，自我致戎，又谁咎也。",
            "解而拇，未当位也。",
            "君子有解，小人退也。",
            "公用射隼，以解悖也。"
        ]
    },
    "100011": {
        "name": "损",
        "guaci": "损：有孚，元吉，无咎，可贞，利有攸往。曷之用，二簋可用享。",
        "tuan": "损，损下益上，其道上行。损而有孚，元吉，无咎，可贞，利有攸往。曷之用？二簋可用享；二簋应有时。损刚益柔有时，损益盈虚，与时偕行。",
        "yaoci": [
            "初九：巳事遄往，无咎，酌损之。",
            "九二：利贞，征凶，弗损，益之。",
            "六三：三人行，则损一人；一人行，则得其友。",
            "六四：损其疾，使遄有喜，无咎。",
            "六五：或益之，十朋之龟弗克违，元吉。",
            "上九：弗损益之，无咎，贞吉，有攸往，得臣无家。"
        ],
        "xiang": [
            "山下有泽，损；君子以惩忿窒欲。",
            "巳事遄往，尚合志也。",
            "九二利贞，中以为志也。",
            "一人行，三则疑也。",
            "损其疾，亦可喜也。",
            "六五元吉，自上佑也。",
            "弗损益之，大得志也。"
        ]
    },
    "110001": {
        "name": "益",
        "guaci": "益：利有攸往，利涉大川。",
        "tuan": "益，损上益下，民说无疆，自上下下，其道大光。利有攸往，中正有庆。利涉大川，木道乃行。益动而巽，日进无疆。天施地生，其益无方。凡益之道，与时偕行。",
        "yaoci": [
            "初九：利用为大作，元吉，无咎。",
            "六二：或益之，十朋之龟弗克违，永贞吉。王用享于帝，吉。",
            "六三：益之用凶事，无咎。有孚中行，告公用圭。",
            "六四：中行，告公从。利用为依迁国。",
            "九五：有孚惠心，勿问元吉。有孚惠我德。",
            "上九：莫益之，或击之，立心勿恒，凶。"
        ],
        "xiang": [
            "风雷，益；君子以见善则迁，有过则改。",
            "元吉无咎，下不厚事也。",
            "或益之，自外来也。",
            "益用凶事，固有之也。",
            "告公从，以益志也。",
            "有孚惠心，勿问之矣。惠我德，大得志也。",
            "莫益之，偏辞也。或击之，自外来也。"
        ]
    },
    "011111": {
        "name": "夬",
        "guaci": "夬：扬于王庭，孚号，有厉，告自邑，不利即戎，利有攸往。",
        "tuan": "夬，决也，刚决柔也。健而说，决而和，扬于王庭，柔乘五刚也。孚号有厉，其危乃光也。告自邑，不利即戎，所尚乃穷也。利有攸往，刚长乃终也。",
        "yaoci": [
            "初九：壮于前趾，往不胜为咎。",
            "九二：惕号，莫夜有戎，勿恤。",
            "九三：壮于頄，有凶。君子夬夬，独行，遇雨，若濡，有愠，无咎。   ",
            "九四：臀无肤，其行次且。牵羊悔亡，闻言不信。",
            "九五：苋陆夬夬，中行无咎。",
            "上六：无号，终有凶。"
        ],
        "xiang": [
            "泽上于天，夬；君子以施禄及下，居德则忌。",
            "不胜而往，咎也。",
            "莫夜有戎，得中道也。",
            "君子夬夬，终无咎也。",
            "其行次且，位不当也。闻言不信，聪不明也。",
            "中行无咎，中未光也。",
            "无号之凶，终不可长也。"
        ]
    },
    "111110": {
        "name": "姤",
        "guaci": "姤：女壮，勿用取女。",
        "tuan": "姤，遇也，柔遇刚也。勿用取女，不可与长也。天地相遇，品物咸章也。刚遇中正，天下大行也。姤之时义大矣哉！",
        "yaoci": [
            "初六：系于金柅，贞吉，有攸往，见凶，羸豕孚踟躅。",
            "九二：包有鱼，无咎，不利宾。",
            "九三：臀无肤，其行次且，厉，无大咎。   ",
            "九四：包无鱼，起凶。",
            "九五：以杞包瓜，含章，有陨自天。九五：以杞包瓜，含章，有陨自天。",
            "上九：姤其角，吝，无咎。"
        ],
        "xiang": [
            "天下有风，姤；后以施命诰四方。",
            "系于金柅，柔道牵也。",
            "包有鱼，义不及宾也。",
            "其行次且，行未牵也。",
            "无鱼之凶，远民也。",
            "九五含章，中正也。有陨自天，志不舍命也。",
            "姤其角，上穷吝也。"
        ]
    },
    "011000": {
        "name": "萃",
        "guaci": "萃：亨。王假有庙，利见大人，亨，利贞。用大牲吉，利有攸往。",
        "tuan": "萃，聚也；顺以说，刚中而应，故聚也。王假有庙，致孝享也。利见大人亨，聚以正也。用大牲吉，利有攸往，顺天命也。观其所聚，而天地万物之情可见矣。",
        "yaoci": [
            "初六：有孚不终，乃乱乃萃，若号一握为笑，勿恤，往无咎。",
            "六二：引吉，无咎，孚乃利用禴。",
            "六三：萃如，嗟如，无攸利，往无咎，小吝。   ",
            "九四：大吉，无咎。",
            "九五：萃有位，无咎。匪孚，元永贞，悔亡。",
            "上六：赍咨涕洟，无咎。"
        ],
        "xiang": [
            "泽上于地，萃；君子以除戎器，戒不虞。",
            "乃乱乃萃，其志乱也。",
            "引吉无咎，中未变也。",
            "往无咎，上巽也。",
            "大吉无咎，位不当也。",
            "萃有位，志未光也。",
            "赍咨涕洟，未安上也。"
        ]
    },
    "000110": {
        "name": "升",
        "guaci": "升：元亨，用见大人，勿恤，南征吉。",
        "tuan": "柔以时升，巽而顺，刚中而应，是以大亨。用见大人，勿恤；有庆也。南征吉，志行也。",
        "yaoci": [
            "初六：允升，大吉。",
            "九二：孚乃利用禴，无咎。",
            "九三：升虚邑。   ",
            "六四：王用亨于岐山，吉无咎。",
            "六五：贞吉，升阶。",
            "上六：冥升，利于不息之贞。"
        ],
        "xiang": [
            "地中生木，升；君子以顺德，积小以高大。",
            "允升大吉，上合志也。",
            "九二之孚，有喜也。",
            "升虚邑，无所疑也。",
            "王用亨于岐山，顺事也。",
            "贞吉升阶，大得志也。",
            "冥升在上，消不富也。"
        ]
    },
    "011010": {
        "name": "困",
        "guaci": "困：亨，贞，大人吉，无咎，有言不信。",
        "tuan": "困，刚掩也。险以说，困而不失其所，亨；其唯君子乎？贞大人吉，以刚中也。有言不信，尚口乃穷也。",
        "yaoci": [
            "初六：臀困于株木，入于幽谷，三岁不觌。",
            "九二：困于酒食，朱绂方来，利用享祀，征凶，无咎。",
            "六三：困于石，据于蒺藜，入于其宫，不见其妻，凶。   ",
            "九四：来徐徐，困于金车，吝，有终。",
            "九五：劓刖，困于赤绂，乃徐有说，利用祭祀。",
            "上六：困于葛藟，于臲卼，曰动悔。有悔，征吉。"
        ],
        "xiang": [
            "泽无水，困；君子以致命遂志。",
            "入于幽谷，幽不明也。",
            "困于酒食，中有庆也。",
            "据于蒺藜，乘刚也。入于其宫，不见其妻，不祥也。",
            "来徐徐，志在下也。虽不当位，有与也。",
            "劓刖，志未得也。乃徐有说，以中直也。利用祭祀，受福也。",
            "困于葛藟，未当也。动悔，有悔吉，行也。"
        ]
    },
    "010110": {
        "name": "井",
        "guaci": "井：改邑不改井，无丧无得，往来井井。汔至，亦未繘井，羸其瓶，凶。",
        "tuan": "巽乎水而上水，井；井养而不穷也。改邑不改井，乃以刚中也。汔至亦未繘井，未有功也。羸其瓶，是以凶也。",
        "yaoci": [
            "初六：井泥不食，旧井无禽。",
            "九二：井谷射鲋，瓮敝漏。",
            "九三：井渫不食，为我心恻，可用汲，王明，并受其福。   ",
            "六四：井甃，无咎。",
            "九五：井冽，寒泉食。",
            "上六：井收勿幕，有孚元吉。"
        ],
        "xiang": [
            "木上有水，井；君子以劳民劝相。",
            "井泥不食，下也。旧井无禽，时舍也。",
            "井谷射鲋，无与也。",
            "井渫不食，行恻也。求王明，受福也。",
            "井甃无咎，修井也。",
            "寒泉之食，中正也。",
            "元吉在上，大成也。"
        ]
    },
    "011101": {
        "name": "革",
        "guaci": "革：巳日乃孚，元亨利贞，悔亡。",
        "tuan": "革，水火相息，二女同居，其志不相得，曰革。巳日乃孚；革而信也。文明以说，大亨以正，革而当，其悔乃亡。天地革而四时成，汤武革命，顺乎天而应乎人，革之时义大矣哉！",
        "yaoci": [
            "初九：巩用黄牛之革。",
            "六二：巳日乃革之，征吉，无咎。",
            "九三：征凶，贞厉，革言三就，有孚。   ",
            "九四：悔亡，有孚改命，吉。",
            "九五：大人虎变，未占有孚。",
            "上六：君子豹变，小人革面，征凶，居贞吉。"
        ],
        "xiang": [
            "泽中有火，革；君子以治历明时。",
            "巩用黄牛，不可以有为也。",
            "巳日革之，行有嘉也。",
            "革言三就，又何之矣。",
            "改命之吉，信志也。",
            "大人虎变，其文炳也。",
            "君子豹变，其文蔚也。小人革面，顺以从君也。"
        ]
    },
    "101110": {
        "name": "鼎",
        "guaci": "鼎：元吉，亨。",
        "tuan": "鼎，象也。以木巽火，亨饪也。圣人亨以享上帝，而大亨以养圣贤。巽而耳目聪明，柔进而上行，得中而应乎刚，是以元亨。",
        "yaoci": [
            "初六：鼎颠趾，利出否，得妾以其子，无咎。",
            "九二：鼎有实，我仇有疾，不我能即，吉。",
            "九三：鼎耳革，其行塞，雉膏不食，方雨亏悔，终吉。   ",
            "九四：鼎折足，覆公餗，其形渥，凶。",
            "六五：鼎黄耳，金铉，利贞。",
            "上九：鼎玉铉，大吉，无不利。"
        ],
        "xiang": [
            "木上有火，鼎；君子以正位凝命。",
            "鼎颠趾，未悖也。利出否，以从贵也。",
            "鼎有实，慎所之也。我仇有疾，终无尤也。",
            "鼎耳革，失其义也。",
            "覆公餗，信如何也。",
            "鼎黄耳，中以为实也。",
            "玉铉在上，刚柔节也。"
        ]
    },
    "001001": {
        "name": "震",
        "guaci": "震：亨。震来虩虩，笑言哑哑。震惊百里，不丧匕鬯。",
        "tuan": "震，亨。震来虩虩，恐致福也。笑言哑哑，后有则也。震惊百里，惊远而惧迩也。出可以守宗庙社稷，以为祭主也。",
        "yaoci": [
            "初九：震来虩虩，后笑言哑哑，吉。",
            "六二：震来厉，亿丧贝，跻于九陵，勿逐，七日得。",
            "六三：震苏苏，震行无眚。   ",
            "九四：震遂泥。",
            "六五：震往来厉，亿无丧，有事。",
            "上六：震索索，视矍矍，征凶。震不于其躬，于其邻，无咎。婚媾有言。"
        ],
        "xiang": [
            "虩雷，震；君子以恐惧修身。",
            "震来虩虩，恐致福也。笑言哑哑，后有则也。",
            "震来厉，乘刚也。",
            "震苏苏，位不当也。",
            "震遂泥，未光也。",
            "震往来厉，危行也。其事在中，大无丧也。",
            "震索索，中未得也。虽凶无咎，畏邻戒也。"
        ]
    },
    "100100": {
        "name": "艮",
        "guaci": "艮：艮其背，不获其身，行其庭，不见其人，无咎。",
        "tuan": "艮，止也。时止则止，时行则行，动静不失其时，其道光明。艮其止，止其所也。上下敌应，不相与也。是以不获其身，行其庭不见其人，无咎也。",
        "yaoci": [
            "初六：艮其趾，无咎，利永贞。",
            "六二：艮其腓，不拯其随，其心不快。",
            "九三：艮其限，列其夤，厉薰心。",
            "六四：艮其身，无咎。",
            "六五：艮其辅，言有序，悔亡。",
            "上九：敦艮，吉。"
        ],
        "xiang": [
            "兼山，艮；君子以思不出其位。",
            "艮其趾，未失正也。",
            "不拯其随，未退听也。",
            "艮其限，危薰心也。",
            "艮其身，止诸躬也。",
            "艮其辅，以中正也。",
            "敦艮之吉，以厚终也。"
        ]
    },
    "110100": {
        "name": "渐",
        "guaci": "渐：女归吉，利贞。",
        "tuan": "渐之进也，女归吉也。进得位，往有功也。进以正，可以正邦也。其位刚，得中也。止而巽，动不穷也。",
        "yaoci": [
            "初六：鸿渐于干，小子厉，有言，无咎。",
            "六二：鸿渐于磐，饮食衎衎，吉。",
            "九三：鸿渐于陆，夫征不复，妇孕不育，凶；利御寇。",
            "六四：鸿渐于木，或得其桷，无咎。",
            "九五：鸿渐于陵，妇三岁不孕，终莫之胜，吉。",
            "上九：鸿渐于陆，其羽可用为仪，吉。"
        ],
        "xiang": [
            "山上有木，渐；君子以居贤德，善俗。",
            "小子之厉，义无咎也。",
            "饮食衎衎，吉，不素饱也。",
            "夫征不复，离群丑也。妇孕不育，失其道也。利用御寇，顺相保也。",
            "或得其桷，顺以巽也。",
            "终莫之胜，吉；得所愿也。",
            "其羽可用为仪，吉；不可乱也。"
        ]
    },
    "001011": {
        "name": "归妹",
        "guaci": "归妹：征凶，无攸利。",
        "tuan": "归妹，天地之大义也。天地不交，而万物不兴，归妹人之终始也。说以动，所归妹也。征凶，位不当也。无攸利，柔乘刚也。",
        "yaoci": [
            "初九：归妹以娣，跛能履，征吉。",
            "九二：眇能视，利幽人之贞。",
            "六三：归妹以须，反归以娣。",
            "九四：归妹愆期，迟归有时。",
            "六五：帝乙归妹，其君之袂，不如其娣之袂良，月几望，吉。",
            "上六：女承筐无实，士刲羊无血，无攸利。"
        ],
        "xiang": [
            "泽上有雷，归妹；君子以永终知敝。",
            "归妹以娣，以恒也。跛能履吉，相承也。",
            "利幽人之贞，未变常也。",
            "归妹以须，未当也。",
            "愆期之志，有待而行也。",
            "帝乙归妹，不如其娣之袂良也。其位在中，以贵行也。",
            "上六无实，承虚筐也。"
        ]
    },
    "001101": {
        "name": "丰",
        "guaci": "丰：亨，王假之，勿忧，宜日中。",
        "tuan": "丰，大也。明以动，故丰。王假之，尚大也。勿忧宜日中，宜照天下也。日中则昃，月盈则食，天地盈虚，与时消息，而况人于人乎？况于鬼神乎？",
        "yaoci": [
            "初九：遇其配主，虽旬无咎，往有尚。",
            "六二：丰其蔀，日中见斗，往得疑疾，有孚发若，吉。",
            "九三：丰其沛，日中见沫，折其右肱，无咎。",
            "九四：丰其蔀，日中见斗，遇其夷主，吉。",
            "六五：来章，有庆誉，吉。",
            "上六：丰其屋，蔀其家，闚其户，阒其无人，三岁不觌，凶。"
        ],
        "xiang": [
            "雷电皆至，丰；君子以折狱致刑。",
            "虽旬无咎，过旬灾也。",
            "有孚发若，信以发志也。",
            "丰其沛，不可大事也。折其右肱，终不可用也。",
            "丰其蔀，位不当也。日中见斗，幽不明也。遇其夷主，吉；行也。",
            "六五之吉，有庆也。",
            "丰其屋，天际翔也。闚其户，阒其无人，自藏也。"
        ]
    },
    "101100": {
        "name": "旅",
        "guaci": "旅：小亨，旅贞吉。",
        "tuan": "旅，小亨，柔得中乎外，而顺乎刚，止而丽乎明，是以小亨，旅贞吉也。旅之时义大矣哉！",
        "yaoci": [
            "初六：旅琐琐，斯其所取灾。",
            "六二：旅即次，怀其资，得童仆贞。",
            "九三：旅焚其次，丧其童仆，贞厉。",
            "九四：旅于处，得其资斧，我心不快。",
            "六五：射雉一矢亡，终以誉命。",
            "上九：鸟焚其巢，旅人先笑后号啕。丧牛于易，凶。"
        ],
        "xiang": [
            "山上有火，旅；君子以明慎用刑，而不留狱。",
            "旅琐琐，志穷灾也。",
            "得童仆贞，终无尤也。",
            "旅焚其次，亦以伤矣。以旅与下，其义丧也。",
            "旅于处，未得位也。得其资斧，心未快也。",
            "终以誉命，上逮也。",
            "以旅在上，其义焚也。丧牛于易，终莫之闻也。"
        ]
    },
    "110110": {
        "name": "巽",
        "guaci": "巽：小亨，利攸往，利见大人。",
        "tuan": "重巽以申命，刚巽乎中正而志行。柔皆顺乎刚，是以小亨，利有攸往，利见大人。",
        "yaoci": [
            "初六：进退，利武人之贞。",
            "九二：巽在床下，用史巫纷若，吉，无咎。",
            "九三：频巽，吝。",
            "六四：悔亡，田获三品。",
            "九五：贞吉悔亡，无不利。无初有终，先庚三日，后庚三日，吉。",
            "上九：巽在床下，丧其资斧，贞凶。"
        ],
        "xiang": [
            "随风，巽；君子以申命行事。",
            "进退，志疑也。利武人之贞，志治也。",
            "纷若之吉，得中也。",
            "频巽之吝，志穷也。",
            "田获三品，有功也。",
            "九五之吉，位正中也。",
            "巽在床下，上穷也。丧其资斧，正乎凶也。"
        ]
    },
    "011011": {
        "name": "兑",
        "guaci": "兑：亨，利贞。",
        "tuan": "兑，说也。刚中而柔外，说以利贞，是以顺乎天，而应乎人。说以先民，民忘其劳；说以犯难，民忘其死；说之大，民劝矣哉！",
        "yaoci": [
            "初九：和兑，吉。",
            "九二：孚兑，吉，悔亡。",
            "六三：来兑，凶。",
            "九四：商兑，未宁，介疾有喜。",
            "九五：孚于剥，有厉。",
            "上六：引兑。"
        ],
        "xiang": [
            "丽泽，兑；君子以朋友讲习。",
            "和兑之吉，行未疑也。",
            "孚兑之吉，信志也。",
            "来兑之凶，位不当也。",
            "九四之喜，有庆也。",
            "孚于剥，位正当也。",
            "上六引兑，未光也。"
        ]
    },
    "110010": {
        "name": "涣",
        "guaci": "涣：亨。王假有庙，利涉大川，利贞。",
        "tuan": "涣，亨。刚来而不穷，柔得位乎外而上同。王假有庙，王乃在中也。利涉大川，乘木有功也。",
        "yaoci": [
            "初六：用拯马壮，吉。",
            "九二：涣奔其机，悔亡。",
            "六三：涣其躬，无悔。",
            "六四：涣其群，元吉。涣有丘，匪夷所思。",
            "九五：涣汗其大号，涣王居，无咎。",
            "上九：涣其血，去逖出，无咎。"
        ],
        "xiang": [
            "风行水上，涣；先王以享于帝立庙。",
            "初六之吉，顺也。",
            "涣奔其机，得愿也。",
            "涣其躬，志在外也。",
            "涣其群，元吉；光大也。",
            "王居无咎，正位也。",
            "涣其血，远害也。"
        ]
    },
    "010011": {
        "name": "节",
        "guaci": "节：亨。苦节，不可贞。",
        "tuan": "节，亨，刚柔分，而刚得中。苦节不可贞，其道穷也。说以行险，当位以节，中正以通。天地节而四时成，节以制度，不伤财，不害民。",
        "yaoci": [
            "初九：不出户庭，无咎。",
            "九二：不出门庭，凶。",
            "六三：不节若，则嗟若，无咎。",
            "六四：安节，亨。",
            "九五：甘节，吉；往有尚。",
            "上六：苦节，贞凶，悔亡。"
        ],
        "xiang": [
            "泽上有水，节；君子以制数度，议德行。",
            "不出户庭，知通塞也。",
            "不出门庭，失时极也。",
            "不节之嗟，又谁咎也。",
            "安节之亨，承上道也。",
            "甘节之吉，居位中也。",
            "苦节贞凶，其道穷也。"
        ]
    },
    "110011": {
        "name": "中孚",
        "guaci": "中孚：豚鱼吉，利涉大川，利贞。",
        "tuan": "中孚，柔在内而刚得中。说而巽，孚，乃化邦也。豚鱼吉，信及豚鱼也。利涉大川，乘木舟虚也。中孚以利贞，乃应乎天也。",
        "yaoci": [
            "初九：虞吉，有它不燕。",
            "九二：鸣鹤在阴，其子和之，我有好爵，吾与尔靡之。",
            "六三：得敌，或鼓或罢，或泣或歌。",
            "六四：月几望，马匹亡，无咎。",
            "九五：有孚挛如，无咎。",
            "上九：翰音登于天，贞凶。"
        ],
        "xiang": [
            "泽上有风，中孚；君子以议狱缓死。",
            "初九虞吉，志未变也。",
            "其子和之，中心愿也。",
            "可鼓或罢，位不当也。",
            "马匹亡，绝类上也。",
            "有孚挛如，位正当也。",
            "翰音登于天，何可长也。"
        ]
    },
    "001100": {
        "name": "小过",
        "guaci": "小过：亨，利贞，可小事，不可大事。飞鸟遗之音，不宜上，宜下，大吉。",
        "tuan": "小过，小者过而亨也。过以利贞，与时行也。柔得中，是以小事吉也。刚失位而不中，是以不可大事也。有飞鸟之象焉，有飞鸟遗之音，不宜上宜下，大吉；上逆而下顺也。",
        "yaoci": [
            "初六：飞鸟以凶。",
            "六二：过其祖，遇其妣；不及其君，遇其臣；无咎。",
            "九三：弗过防之，从或戕之，凶。",
            "九四：无咎，弗过遇之。往厉必戒，勿用永贞。",
            "六五：密云不雨，自我西郊，公弋取彼在穴。",
            "上六：弗遇过之，飞鸟离之，凶，是谓灾眚。"
        ],
        "xiang": [
            "山上有雷，小过；君子以行过乎恭，丧过乎哀，用过乎俭。",
            "飞鸟以凶，不可如何也。",
            "不及其君，臣不可过也。",
            "从或戕之，凶如何也。",
            "弗过遇之，位不当也。往厉必戒，终不可长也。",
            "密云不雨，已上也。",
            "弗遇过之，已亢也。"
        ]
    },
    "010101": {
        "name": "既济",
        "guaci": "既济：亨，小利贞，初吉终乱。",
        "tuan": "既济，亨，小者亨也。利贞，刚柔正而位当也。初吉，柔得中也。终止则乱，其道穷也。",
        "yaoci": [
            "初九：曳其轮，濡其尾，无咎。",
            "六二：妇丧其茀，勿逐，七日得。",
            "九三：高宗伐鬼方，三年克之，小人勿用。",
            "六四：繻有衣袽，终日戒。",
            "九五：东邻杀牛，不如西邻之禴祭，实受其福。",
            "上六：濡其首，厉。"
        ],
        "xiang": [
            "水在火上，既济；君子以思患而预防之。",
            "曳其轮，义无咎也。",
            "七日得，以中道也。",
            "三年克之，惫也。",
            "终日戒，有所疑也。",
            "东邻杀牛，不如西邻之时也；实受其福，吉大来也。",
            "濡其首厉，何可久也。"
        ]
    },
    "101010": {
        "name": "未济",
        "guaci": "未济：亨，小狐汔济，濡其尾，无攸利。",
        "tuan": "未济，亨；柔得中也。小狐汔济，未出中也。濡其尾，无攸利；不续终也。虽不当位，刚柔应也。",
        "yaoci": [
            "初六：濡其尾，吝。",
            "九二：曳其轮，贞吉。",
            "六三：未济，征凶，利涉大川。",
            "九四：贞吉，悔亡，震用伐鬼方，三年有赏于大国。",
            "六五：贞吉，无悔，君子之光，有孚，吉。",
            "上九：有孚于饮酒，无咎，濡其首，有孚失是。"
        ],
        "xiang": [
            "火在水上，未济；君子以慎辨物居方。",
            "濡其尾，亦不知极也。",
            "九二贞吉，中以行正也。",
            "未济征凶，位不当也。",
            "贞吉悔亡，志行也。",
            "君子之光，其晖吉也。",
            "饮酒濡首，亦不知节也。"
        ]
    }
}